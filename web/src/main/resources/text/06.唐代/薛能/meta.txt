birth=
death=

薛能，字太拙，汾州人，登会昌六年进士第。大中末，书判中选，补盩厔尉。李福镇滑，表署观察判官，历御史、都官刑部员外郎。福徙西蜀，奏以自副。咸通中，摄嘉州刺史，迁主客、度支、刑部郎中，权知京兆尹事，授工部尚书，节度徐州，徙忠武。广明元年，徐军戍溵水，经许，能以旧军，馆之城中。军惧见袭，大将周岌乘众疑逐能，自称留后，因屠其家。能僻于诗，日赋一章，有集十卷，今编诗四卷。

