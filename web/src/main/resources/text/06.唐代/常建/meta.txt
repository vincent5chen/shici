birth=
death=

常建，生卒年不详，开元进士，曾任盱眙尉。仕途失意，后隐居鄂州武昌。其诗多为五言，常以山林、寺观为题材。也有部分边塞诗。有《常建集》。

　　常建小传（录自《唐才子传》）

　　建，长安人。开元十五年与王昌龄同榜登科。大历中，授盱眙尉。
仕颇不如意，遂放浪琴酒，往来太白、紫阁诸峰，有肥遯之志。尝采药
仙谷中，遇女子，遍体毛绿。自言是秦时宫人，之入山来，食松叶，遂
不饥寒。因授建微旨，所养非常。后寓鄂渚，招王昌龄、张偾同隐，获
大名当时。集一卷，今传。

　　古称高才而无贵仕，诚哉是言。曩刘桢死于文学，鲍照卒于参军，
今建亦沦于一尉，悲夫！建属思既精，词亦警觉，“似初发通庄，却寻
野径，百里之外，方归大道”。“旨远”、“兴僻”，“能沦意表”，
可谓“一倡而三叹”矣。

