birth=
death=

裴光庭，字连城，绛州闻喜人，行俭之子。母库狄氏，则天时召入宫，甚见亲待，光庭由是累迁太常丞，以武三思婿坐贬郢州司马。开元中，擢兵部郎中，从东封还，拜中书侍郎，同平章事。从谒诸陵，拜侍中，兼吏部尚书，加弘文馆学士。撰《瑶山往则》、《维城前规》二篇献之，手制褒美。其为吏部，因行俭长名榜。为循资格，并促选限。任门下省主事阎麟之专主选官，每麟之裁定，光庭随而下笔。时人语曰："麟之口，光庭手。"博士孙琬以其用循资格非奖劝之道。谥为克。诗一首。

