birth=
death=

中宗皇帝 
帝諱顯，高宗第七子，始封周王。儀鳳二年，徙封英王，改名哲。永隆元年，立爲皇太子，及即位，太后臨朝稱制，廢帝爲廬陵王。神龍元年，復辟，在位六年，諡曰孝和。帝於景龍中，置修文館學士，盛引詞學之臣，從侍游醼。春幸梨園，并渭水祓除，則賜細柳圈辟惡。夏宴蒲萄園，賜朱櫻。秋登慈恩浮圖，獻菊花酒稱壽。冬幸新豐，歷白鹿觀，上驪山，賜浴湯池，給香粉蘭澤。從行給翔麟馬，品官黄衣各一。帝有所感，即賦詩，學士皆屬和焉。集四十卷，失傳，今存詩及聯句詩七首。 

