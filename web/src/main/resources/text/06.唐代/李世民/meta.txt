birth=
death=

太宗皇帝，姓李氏，讳世民；神尧次子，聪明英武。贞观之治，庶几成康，功德兼隆，由汉以来，未之有也。而锐情经术，初建秦邸，即开文学馆，召名儒十八人为学士。既即位，殿左置弘文館，悉引內學士，番宿更休。聽朝之間，則與討論典籍，雜以文詠。或日昃夜艾，未嘗少怠。詩筆草隸，卓越前古。至於天文秀發，沈麗高朗，有唐三百年風雅之盛，帝實有以啓之焉。在位二十四年，諡曰文，集四十卷。館閣書目，詩一卷，六十九首，今編詩一卷。 

