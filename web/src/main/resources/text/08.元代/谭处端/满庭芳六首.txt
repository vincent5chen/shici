form=词
tags=

咄这憨牛，
顽狂性劣，
侵禾逐稼伤蹂。
鼻绳牢把，
紧紧刀须收。
旧习无明常乱，
加鞭打、始悟回头。
忘思处，
孤峰困卧，
默默万缘休。
渐＊。
前步稳，
芒儿闲散，
心意何留。
趋云山自在，
真东歌讴。
蓑笠闲堆古岸，
短笛弄、新韵悠悠。
黄昏后，
人牛归去，
唯见月当秋。
蛾恋灯光，
蜂贪花蜜，
问君终久如何。
欲成修炼，
须出黑风波。
慧剑攀缘割断，
离乡土、趋却娘哥。
烟霞客，
水去步稳，
随分养天和。
消磨。
除旧孽，
婪耽布素，
信任磨拖。
兴诗词吟咏，
舌诞唇歌。
古往今来达士，
自家与、无少无多。
神仙话，
休论蓬岛，
似是上高坡。
莫觅东西，
休搜南北，
玄真只在身中。
万缘齐断，
神气始和冲。
只要君心慷慨，
慧刀举、劈破昏蒙。
还知否，
般般撒手，
性命可圆容。
真空。
离色相，
闲闲闲里，
慢慢休惚。
恁婪耽布素，
物外飘蓬。
饥则巡门觅饭，
饱来后、明月清风。
逍遥处，
哩＊＊＊，
落魄恁西东。
欺味成家，
悭贪积富，
静言独坐思量。
养他数口，
罪孽自家当。
催促光阴似箭，
才青鬓、容改衰苍。
百年里，
谁人尽数，
兀兀谩罗张。
身强。
闻早悟，
知愆悔过，
速改行藏。
向闲中细细，
增福消殃。
更有高明大志，
抛缰锁、物外飘。
修行好，
游山玩水，
日用＊心香。
儒业尊高，
文章显贵，
算来世路荣奢。
苦心劳志，
求望步云霞。
假使登科攀桂，
黄粱梦、空悟咨嗟。
无常到，
相如老杜，
着甚理逃＊。
浮华。
须勘破，
尘缘摆脱，
物外生涯。
趣闲闲云水，
保炼根芽。
得得心清意净，
三光秀、凝结丹砂。
功成也，
三清举过，
超上大罗家。
烟敛云收，
蟾孤秋静，
湛然独显希夷。
常从坦荡，
默默饮刀圭。
宝鼎祥烟攒聚，
气神会、结就灵芝。
闲游好，
飘飘云水，
物外访相知。
随时。
缘分过，
饥来觅饭，
逐处投栖。
任忙忙乌免，
物换星移。
且恁尘中闲散，
功成后、别有师期。
将归去，
一轮明月，
独步赴瑶池。
以上谭处端作品《满庭芳》共6首
