form=词
tags=

浩然气动混元功。
契修崇。
运清风。
透彻三关，
上下自然充。
腠外浮游收入内，
尽一指，
都归玉路中。
神迎天谷傲晴空。
养冲融。
得疏通。
体了无萦，
澄湛证参同。
物我两忘真豁畅，
无为理，
至圆成显圣功。
黄裳元吉纵金风。
击疏桐。
退残红。
万物归根，
祖意证圆空。
兀兀时当明西令，
黄菊绽，
秋香满玉丛。
登高圣会兴无穷。
燕金翁。
聚仙童。
爽气盈襟，
沉寂内灵通。
高傲无为真自乐，
显本体，
振巍巍，
万古雄。
景忘情灭万缘疏。
览涤除。
道情舒。
把握权舆，
神息动徐徐。
将养灵台山岳静，
常默默，
调神定有馀。
森罗真境傲华胥。
显元初。
妙如如。
无像堂堂，
模样契冲虚。
飞舞游嬉无＊碍，
狂歌咏，
恣欣欣类接舆。
灵襟澡雪蔑尘污。
幻形刳。
外容愚。
恬淡场中，
驰骤道情娱。
一气制神神酩酊，
乘醉舞，
金童玉女扶。
玄机真造志勤劬。
蜕凡躯。
入虚无。
恢廓圆明，
性月一轮孤。
冷浸禅天风雾静，
冰肌彩，
傲澄澄晃玉壶。
四肢气散失根芽。
作神邪。
发空华。
异物千般，
目下乱如麻。
一切圣贤随意现，
总变化，
都因一念差。
不知心病尚强夸。
景无涯。
事为嘉。
特昧玄通，
道眼被尘遮。
不作真禅成魔境，
阴阳隔，
看如何炼玉砂。
万斜不作一灵孤。
妙容模。
契虚无。
觉海纵横，
独耀越骊珠。
云静水寒无点翳，
清净体，
穿山透壁殊。
无人野上傲双凫。
奋天衢。
玩仙都。
一点圆明，
变化不能拘。
腹  实冲和怀美玉，
密藏匮，
更不求善价估。
无明咬断契真修。
度春秋。
志清幽。
江月光飞，
冰彩耀神州。
万劫云收明祖意，
胥毛剔，
齐偕万事休。
混融性命妙机投。
两绸缪。
恣神游。
湛湛真空，
天地彀难收。
通变冈极非内外，
太虚体，
廓元初，
气艳浮。
玄珠吐瑞电光飞。
透帘帏。
绕璇玑。
倒卷黄河，
风浪涌神威。
子后六爻阴复降，
成七返，
仙童展羽衣。
浩然恬养道巍巍。
主无违。
客同归。
不见元初，
万象境依稀。
湛人希夷常默默，
全体露，
证鸿ㄨ，
一点辉。
猿颠马劣论修真。
最艰辛。
道难亲。
要个惺惺，
慷慨脱凡尘。
推倒恩山心裂碎，
乐云水，
归依德有邻。
坎离真造养元神。
曲江滨。
药苗新。
酝就琼田，
富国已安民。
壮观九阳玄体健，
挥法界，
表巍巍，
道化纯。
以上王吉昌作品《江梅引》共9首
