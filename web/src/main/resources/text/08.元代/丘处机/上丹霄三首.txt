form=未知
tags=

洞天清，
神山秀，
少人行。
尽贪恋、世梦峥嵘。
仙风瑞景，
眼前虽顿却如盲。
爱河终日，
竞浮沉、来往纵横。
东方出，
西方没，
南方死，
北方生。
四方转、异类翻腾。
区区甚日，
道眸开阐欲心更。
愿将灵质，
悟空华感皇恩，
承天诏，
控西南。
大门敞、高对烟岚。
双权再任，
过期无代复登三。
晏然军国，
事和平，
灾割封缄。
年将暮，
心归道，
搜玄路，
访清谈。
降尊宠、谦下无惭。
山人放旷，
本来无得有何参。
但能慈忍，
戒荒淫厌尘劳，
抛家计，
慕清闲。
向物外、观照人间。
须臾变灭，
蜃楼歌侧海涛翻。
暂时光景，
转身休、百岁如弹。
掀天富，
倾城丽，
过人勇，
彻心奸。
尽逐境、颠倒循环。
纷纷醉梦，
往来争夺苦摧残。
不如闻早，
伴烟霞以上丘处机作品《上丹霄》共3首
