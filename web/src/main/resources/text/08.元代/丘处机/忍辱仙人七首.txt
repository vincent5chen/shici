form=未知
tags=

春日春风春景媚。
春山春谷流春水。
春草春花开满地。
乘春势。
百禽弄古争春意。
泽又如膏田又美。
禁烟时节堪游戏。
正好花间连夜醉。
无愁系。
玉山任倒和衣睡。
豪气冲天居列鼎。
笙歌聒地排＊境。
玉镫飞龙衫帽整。
风流骋。
不知扑入琉璃井。
滑壁千寻光似镜。
交加出路无门径。
饶你玲珑机巧性。
难逃命。
与他送却头皮影。
千古圣贤皆一轨。
亘初得得从心起。
除此逍遥安稳地。
无馀理。
自然消息恬然美。
不在劳神并苦己。
般般放下头头是。
选甚花街并柳市。
虚空体。
本来一物无凝滞。
数载田苗长亢旱。
今春雨雪何滋漫。
嘉兆分明知过半。
将来看。
掀天大熟歌讴满。
二月花开成片段。
千株柳发排堤岸。
又待教人装好汉。
相呼唤。
提壶挈＊争跳窜。
天下周游身不动。
人间照了心无用。
闲把虚空频＊弄。
行云从。
八方上下轻放纵。
兔角锥儿钻骨痛。
龟毛拂子敲山重。
扫荡邪魔灵物空。
清风送。
太平国里乘鸾凤。
物外天机唯不审。
人间世事无过恁。
纵你英雄官极品。
身如赁。
贪饕逼迫应图甚。
我自饥餐并渴饮。
布裘不羡披绫绵。
饱暖之馀邪僻禁。
虚堂任。
曲肱展脚和衣寝。
一泽天恩齐庆贺。
群生地著无饥饿。
愁态眉间都蹴破。
还真个。
盈街堆亩收田课。
酝酒邀宾时唱和。
排筵看食重堆棰。
醉饱腥膻心不挫。
骄矜过。
却忧福里潜生祸。
以上丘处机作品《忍辱仙人》共7首
