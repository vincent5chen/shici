form=词
tags=

少日峥嵘，
已看紫气冲牛斗。
诗才神援。
□辈宜缄口。
莲暮风流，
得见芝眉秀。
空搔首。
野梅官柳。
先落君家手。
深味遗编，
无心禄仕求升斗。
学惭师授。
朱墨聊糊口。
自笑疏顽，
讵敢侪英秀。
宁低首。
五株门柳。
闲袖春风手。
西蜀咽喉，
钩连阁道苍崖斗。
□皇天授。
故国□江口。
往事浮云，
依旧梁山秀。
时延首。
淡烟疏柳。
欲画无奇手。
旭日东生，
五云宫阙光辉映。
百官班定。
拜舞朝元正。
春满瑶卮，
万寿同称庆。
边陲静。
太平全盛。
永赖吾君圣。
一赋阿房，
水之江汉星之斗。
□□□授。
不待形容口。
□□□□，
□□□□秀。
宜称首。
肯教韩柳。
独擅文章手。
玉蕊珑璁，
绕篱盈树知谁种。
碧云堆重。
化作飞琼洞。
句挽春衫，
袅袅珠缨弄。
风微动。
行人飞＊。
更着清香送。
政感丰年，
天公不禁兴之酒。
金卮如斗。
满献君侯寿。
福禄川增，
来处由宽厚。
从今后。
平登朝右。
官与人长久。
以上蒲道源作品《点绛唇》共7首
