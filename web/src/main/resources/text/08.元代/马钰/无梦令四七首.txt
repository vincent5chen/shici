form=词
tags=

宝殿金门玉锁。
要看搜寻云朵。
无影钥匙儿，
便把转关剔过。
剔过。
剔过。
自是无升无堕。
便把那人喝住。
莫使狂行一步。
日日处真常，
自有神珠堪顾。
堪顾。
堪顾。
共作长生伴侣。
不得迎之见首。
怎得随之见后。
仰视愈弥高，
钻刺转加坚厚。
坚厚。
坚厚。
悟彻头头观透。
不论赵州几碗。
更不卢仝请唤。
祷告太原公，
免了睡魔厮玩。
明灿。
明灿。
得见长生道岸。
惆怅烟霞伴侣。
坚意辞予归去。
不念我伶仃，
守一清清环堵。
环堵。
环堵。
终日无情无绪。
传语两宫道士。
日用剪除尘事。
炉炼白朱砂，
内境内容瞻视。
瞻视。
瞻视。
此际山侗参侍。
传语终南道众。
早把良缘勤种。
保守气精神，
调摄乌龟赤凤。
赤凤。
赤凤。
化粒金丹高耸。
此个散人姓傅。
不恋荣华贵富。
物外做修持，
玄妙性中分付。
分付。
分付。
蓬岛将来趋赴。
此个散人姓贾。
悟彻身躯是假。
急急便投真，
物外修完纯嘏。
纯嘏。
纯嘏。
内饮何须持＊。
此个散人姓谢。
富贵荣华不藉。
猛烈入玄门。
修葺洞天台榭。
台榭。
台榭。
自有花开不谢。
德茂元公兄弟。
月帔星冠随意。
奉劝更修持，
炉炼丹砂无比。
无比。
无比。
占得蓬瀛仙位。
地肺重阳师父。
化我百朝扃户。
却欲报师恩，
三载愿心环堵。
餐素。
餐素。
体挂灵明纸布。
二鼓孤眠内守。
云绽遍天星宿。
日月两交光，
自是宝瓶无漏。
无漏。
无漏。
起陆龙蛇战斗。
二鼓孤清妙用。
颠倒倒颠看供。
遍地长黄芽，
便觉个中无梦。
无梦。
无梦。
八味水流梁栋。
虎绕龙蟠清梦。
无作更无为，
性住命停仙梦。
仙梦。
仙梦。
气结神凝欢乐涤除烦恼。
清静自无尘恼。
真气遍三田，
结聚琉璃玛瑙。
玛瑙。
玛瑙。
自是还金补脑。
莫讶迩来栽竹。
非恋眠前碧绿。
惟爱岁寒心，
使我自然不俗。
不俗。
不俗。
清静志坚仙福。
泼杀无明业火。
保守炉中水火。
固养本根源，
决要水中生火。
生火。
生火。
便是山侗真火。
妻妾儿孙一假。
金玉珍珠二假。
三假是荣华，
幻化色身四假。
知假。
知假。
说破浮名五假。
且做尘中急足。
有日清闲愿足。
随分更随缘，
自是常常知足。
知足。
知足。
捉住金乌三足。
权老万缘一＊。
意马心猿顿歇。
杳默湛澄中，
无影人人欢悦。
欢悦。
欢悦。
性似清风明月。
人我两无分别。
个内须教莹彻。
营养本来如，
渐觉真欢真悦。
亲说。
亲说。
得见洞天明月。
入道休愁不肯。
回首不过寒况。
一志不荣身，
愿把众生提拯。
救＊。
救＊。
救＊心行平等。
三鼓孤眠内守。
重把玄门频扣。
唤觉个中人，
自是玉关无漏。
无漏。
无漏。
姹女婴儿携手。
三鼓玉金深种。
始觉无阳运动。
丹鼎紫烟生，
气爽神清无梦。
无梦。
无梦。
一点灵光堪宠。
三髻山侗爱笑。
好弱归之一笑。
不是我如斯，
有个内容欣笑。
欣笑。
欣笑。
真乐自然欢笑。
师父今朝烛。
尘事不堪齿录。
离别富春姑，
各自炼烹金玉。
听属。
听属。
了了真如愿足。
师父说开颠倒。
别是一般运造。
外事削来无，
便得里头寻讨。
大道。
大道。
清净身有丹灶。
视手谈欢乐。
子观之迷错。
本运玄机。
个却为戏谑。
作。
言作。
怎解四鼓孤眠内守。
谨谨小心防寇。
慧照破邪魔，
自是金精无漏。
无漏。
无漏。
一点灵光结就。
四鼓婴儿跨凤。
姹女欣然持＊。
性命两停停，
自是睡轻无梦。
无梦。
无梦。
瑞气祥光簇捧。
谭马丘刘四绝。
好弱各无分别。
因遇别东牟，
故访西秦养拙。
养拙。
养拙。
直要清贫做彻。
五鼓孤眠内守。
湛寂无中得有。
应物处真常，
自是神丹无漏。
无漏。
无漏。
显现胎仙清秀。
物外洞天金雨。
浇溉九还之数。
猿马两澄澄，
自是性停命住。
命住。
命住。
产个胎仙飞举。
物外茅斋映竹。
一饱残羹冷粥。
乐亦在其中，
记得风仙叮嘱。
叮嘱。
叮嘱。
保养灵明性烛。
物外先生姓景。
酒色气财常警。
稍稍觉偏颇，
不待他人自儆。
自儆。
自儆。
得步长生内境。
悟彻人生几能。
＊了满头虱虮。
乐道处真常，
十二时中炼己。
炼己。
炼己。
做个神仙纲纪。
悟道姑姑姓李。
弃了人情俗礼。
决裂似男儿，
搜获玄中玄理。
玄理。
玄理。
只在西江月里。
悟道散人姓岳。
秘密玄机把握。
终日抚心琴，
便是蓬莱仙乐。
仙乐。
仙乐。
聒透身中华岳。
信步如同云水。
看遍秦川入水。
不似栋梁间，
万派逆留神水。
神水。
神水。
便是山侗真水。
一避无涯火院。
二避利名萦绊。
三避敬钦频，
自是田分三段。
堪看。
堪看。
金玉结成光灿。
一鼓孤眠内守。
宝陆用云耕透。
密种紫芝苗，
自是洞天无漏。
无漏。
无漏。
坎虎离龙交媾。
一鼓乾坤入洞。
便把虚无拈弄。
离坎自交宫。
澄湛寂然无梦。
无梦。
无梦。
别我魔军大恸。
一志孤清
