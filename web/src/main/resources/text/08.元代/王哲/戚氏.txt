form=词
tags=

冻云昌。
出入缭邈遍舒张。
直上玄凝，
满空浓密，
现嘉祥。
六花妥瑶芳。
轻飞缓舞瓷飘＊。
须臾渐渐俱缟，
物物因迹尽均妆。
选甚高下，
那拘遥迥，
一同不辨偏傍。
更新鲜洁静，
添素加彩，
增至辉煌。
唯睹晃＊无方。
应是瑞气，
接引在中央。
成佳致、自然盈尺，
岁稔时康。
显青苍。
间点碧汉云归，
片段日放晶阳。
任溶任聚，
正是流酥，
独许仙客堪尝。
淡味偏能好，
浑如这、玉液与琼浆。
细想虽无馥郁，
便深宜、寂暗岁香。
别生景趣盈盈，
再腾妙妙，
静里开真相。
复作冰、为宝玲珑状。
风剪剪、声韵铛铛。
夜静来、转觉严凉。
运星斗、皓月岂寻常。
最相当处，
明明莹彻，
返
