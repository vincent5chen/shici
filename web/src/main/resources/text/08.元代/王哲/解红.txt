form=词
tags=

叹嗟浮世。
被荣华、驱策名和利。
人人＊作机心起。
百般奸计。
嫉妒愈增侥巧重，
生俱相效皆贪爱。
何曾停住常若是。
各＊女夸男孙奉侍。
更酒迷歌惑望长遂。
还知七十应难值，
便百年限来，
无有推避。
早早悟、前途不如意。
急回头便许，
脱了生死。
投玄访妙，
搜微密察幽秘。
管取自然，
神气双全分明见，
元初个、真真圆性，
诚恁似。
玉貌琼颜奇又异。
莹宝光、瑶彩吐祥瑞。
金丹结就虚空萃，
处清静，
大罗天上仙位。

