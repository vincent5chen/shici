form=词
tags=

且听且听。
汨汨尘劳，
如何得醒。
女男是、玉＊金枷，
把身躯缚定。
百年韶景风灯影。
怎留他光莹  。
早悟斯、疾速修行，
永完全性命。
且住且住。
十月小春，
当宜锁户。
一百日、练就重阳，
也并无作做。
浑身要显唯真素。
挂灵明纸布。
信任他、走玉飞金，
自恬然不顾。
思算思算。
四假凡躯，
干甚厮玩。
元来是、走骨行毙，
更夸张体段。
明灵慧性真灿烂。
这骨骸须换。
害风子、不藉人身，
与神仙结伴。
玉性玉性。
玉锁紧严，
金关牢钉。
玉房深、百日清清，
玉辉光一并。
玉匙开阐通仙迳。
玉门中传令。
玉童来、便许全真，
玉皇宣已定。
以上王哲作品《水云游》共4首
