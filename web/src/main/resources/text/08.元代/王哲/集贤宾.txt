form=词
tags=

仔细曾穷究。
想六地众生，
强揽闲愁。
恰才得食饱，
又思量、骏马轻裘。
有骏马，
有轻裘。
又思量、建节封侯。
假若金银过北斗。
置下万顷良田，
盖起百尺高楼。
儿孙自有儿孙福，
莫与儿孙作马牛。
贪利禄。
竞虚名，
惹机勾。
岂知身似、水上浮沤。
贪恋气财并酒色，
不肯上、钓鱼舟。
荒尽丹田三顷，
荆棘多稠。
宝藏库、偷了明珠，
铁灯盏、渗漏了清油。
水银迸散难再收。
大丹砂甚日成就。
杀曾叮咛劝，
劝著后，
几曾く。
苦海深，
波浪流。
心闲无事却垂钩。
呜呼锦鳞终不省，
摇头摆尾，
姿纵来来，
往戏波流。
愚迷子，
省贪求。
只为针头上名利。
等闲白了少年头。

