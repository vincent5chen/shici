form=词
tags=

刚强柔弱，
善恶分明，
天地报应不同。
滥浊荣家，
贞烈志德长贫。
清净无为妙道，
被愚徒、返谤邪门。
怎理会，
见修真上士，
有若雠人。
高道猜为贼盗，
把凶顽小辈，
却做贤人。
马饰衣襟，
具礼晓甚卑尊。
大家学些打懂，
也胡来、讲甚人偷。
抹截了，
换云袍簪髻，
搭个头巾。
公邻烟水，
我弊嵩峰。
天涯杳隔难通。
悟理非遥，
目前不二清风。
宝月孤高洞鉴，
印千潭、普照玄洞。
无彼我，
混华元仙景，
一体真空。
如此知心志友，
更何须贡马，
驿路尘红。
念某形疲，
不须远远相躬。
稽首同流勿罪，
施宽慈、意莫忡悦。
开青眼，
用神光体入，
不动之宗。
光阴迅速，
暑往寒来，
俄然又报新年。
物换形移，
都被暗里催残。
谁省人人越旧，
改青春、皓发苍颜。
误虚过了，
似落花飞絮，
逝水无边。
若也回光返照，
运灵枢一撞，
击碎双关。
耀海玄珠，
け煌焰接昆山。
宝性因明贯体，
换凡躯、养就仙丹。
玉辰显，
向中天游奕，
物外け然。
忙郎痴＊，
不识人抬。
狂图捏怪胡来。
执戆无智，
空恁乱觅胡猜。
口急虚脾厮＊，
斗无明、驰骋奇乖。
强作坏，
把他人障闭，
自己沉埋。
若悟天机指诀，
叩玄关一击，
宝洞门开。
玉姹金婴出入，
左右相偎。
自然阴阳匹配，
向空中、产个仙胎。
真人显，
越鳌宫日殿，
恣意徘徊。
人心刚硬，
不肯回头。
深沉苦海淹留。
酒色财气不舍，
甚日方休。
闻早寻归出路，
乐陶陶、云水闲游。
无萦系，
也无烦无恼，
无喜无愁。
渐入清凉活计，
抱天真纯粹，
一气和柔。
配合铅霜，
摄化鼎中频收。
迤逦金丹，
结就后，
功成夺起仙俦。
堪归去，
跨鸾鹤，
升入紫府瀛洲。
韶光迅速，
似蚁循环。
往复不断相连。
过了一岁，
不觉又早一年。
忽然无常限到，
向前程、着是推延。
修行事，
道他人有分，
自己无缘。
若也回头省悟，
弃功名富贵，
物外け然。
保养元精，
玉炉片雪烹煎。
恍惚乾坤莹彻，
灿玲珑、日耀辉鲜。
三光秀，
混一灵真性，
送上瑶天。
贤愚间异，
曲直丛林，
清浊事急难分。
多少无知，
开口信意胡荤。
＊呼为斥＊，
把灵椿、唤作朝菌。
便假饶，
是随何陆贾，
辩正无门。
牛缺谩施仁义，
想肩吾锁目，
自昧天真。
摸象盲夫，
昼夜晓甚明昏。
玉罄权为煮料，
把瑚琏、假作齑盆。
最苦处，
爨瑶琴烹羽，
误杀麒麟。
心浮易动，
熟景难忘。
驱驰镇日忙忙。
已过中年，
有若日暮之光。
恰如残灯怕晓，
似风飘、败叶凋黄。
最苦处，
叹星移物换，
人被无常。
识破寻归出路，
向玄门恳切，
讨论仙方。
付汝亲传，
宁心静室消详。
拟拭冰台莹彻，
现神光、混入灵阳。
圆明显得，
长生久视，
永劫安康。
元初一性，
甚处安排。
虚无恍惚中来。
受＊成形，
父精母血凝胚。
迤逦胎完降诞，
未成能、长大情乖。
自作坏，
向途中役役，
慢惹尘埃。
虚使一生颠倒，
昧天然至宝，
万古沉埋。
若悟生前，
通玄鼎裂心开。
混日凝阳纯秀，
聚五方，
霞彩曛回。
玉辰显，
便忘形遗照，
直御瑶台。
凿开混沌，
撞透昆仑。
斗柄斡转天轮。
曲岸乌蟾，
交腾走魄飞魂。
汞鼎铅炉赫奕，
炼金精、木液朱辰。
星光显，
散中元一＊，
万国霞＊。
莹静清无尘翳，
振山川林苑，
万＊＊＊。
高下无殊，
缅平一色精纯。
对面料斯孰悟，
谩徒劳、背觉合尘。
休嗔道，
似盲夫摸象，
误失天真。
以上侯善渊作品《声声慢》共10首
