form=词
tags=

碧玉环深，
一尊同醉清明后。
绿阴晴画。
多少闲花柳。
身世虚舟，
日月惊跳走。
谁豪右。
忘怀惟有。
拍泛船中酒。
川原四开，
青嶂白波，
非复尘境。
忽治中英甫坚索鄙语，
酒酣耳热，
以乐晴倚层阑，
飘飘醉上青鸾背。
飞云崩坠。
万叠银涛碎。
青嶂白波，
非复人闲世。
人怀霁。
夕阳有意。
返照千山外。
春雨空蒙，
晚来点缀闲庭景。
一床灯影。
润入琴丝冷。
清夜沉沉，
谁慰孤怀耿。
云生鼎。
倚窗高咏。
爱此春宵永。
春雨添花，
绕阑来看花开否。
海棠红瘦。
绿叶花如豆。
梨雪生香，
近在清明候。
花为友。
莫轻孤负。
预问邻家酒。
端正楼空，
一枝春色谁偷得。
夜来消息。
暮雨胭脂湿。
倚竹佳人，
翠袖娇无力。
须相觅。
一尊休惜。
转首春狼藉。
好雨知时，
万金欲买初无价。
种花＊罢。
似为芳枝下。
花重宫城，
好个风人雅。
从飘洒。
探花走马。
明日春如画。
红叶当＊，
朝来拨土红芽秀。
画阑晴书。
凭暖佳人袖。
一粒丹砂，
谁点仙根透。
从今后。
为渠酿酒。
去作花闲友。
露影庭萱，
一枝金绽钗头凤。
宝花香供。
寿席光浮动。
懿＊闺门，
姻族同推重。
琼杯捧。
二亲安宠。
共醉玻璃＊。
名酒相属，
因放歌数阕而去，
实至元二十六年三月七日也，
可为不虚度此节矣。
秋涧老人深香间适（朱校云深香间适疑有脱误）春雨如膏，
最怜适与清明遇。
晚晴庭宇。
画出樊川赋。
冉冉行云，
低拂垂杨度。
春如许。
乱花深处。
几点蔷薇露。
千古诗坛，
苦吟谁得风骚妙。
羡君才调。
一蹴无边徼。
岁岁中秋，
喜见朱颜好。
霜蟾皎。
一尊倾倒。
万事秋毫小。
秋气平分，
画阑桂树秋香底。
良辰美景，
弃取花前醉。
彭寿添君，
白也诗堪拟。
高歌起。
月波如水。
长照金尊里。
秋气平分，
＊匆都作充闾喜。
玉堂风味。
磊落青云器。
醉墨乌丝，
绿绮传湘水。
千秋岁。
月波如洗。
长照金尊里。
谁惜幽居，
故人相过还晤语。
话余联步。
来看花成趣。
春雨霏微，
吹湿闲庭户。
香如雾。
约君少住。
读了离骚去。
婺女呈祥，
瑞光分自云衢烂。
凤萱金＊。
留待佳辰绽。
林下丰容，
闺壶瞻仪范。
香萦篆。
玉颜如＊。
岁岁长康健。
杨柳青青，
玉门关外三千里。
秦山渭水。
未是消魂地。
坦卧东床，
恐减风云气。
功名际。
愿君着意。
莫＊春闺泪。
一榻清风，
故山邂逅欣相遇。
绿阴池树。
荡漾瑶翻处。
赤日红尘，
前日中条路。
人良苦。
壮心如故。
快叱王阳驭。
倚槛清歌，
一声高遏行云住。
长河倾注。
不煞曦轮暑。
燕寝清香，
画栋珠帘雨。
人何处。
一尊绿醑。
满眼青山暮。
以上王恽作品《点绛唇》共17首
