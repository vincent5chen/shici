form=未知
tags=

撰词一咏梅，
以玉耳坠金环歌之，
一送春，
以垂扬歌之，
词成，
惠以罗绮四端。
夫人大名府人，
能道古今，
雅好客。
自言幼时，
有老尼，
年几八十，
尝教以旧曲垂扬，
音调至今了然，
事与东坡补洞仙歌词相类。
中统建元，
寿春榷场中，
得南方词编，
有垂扬三首，
其一乃向所传者，
然后知夫人真承平家世之旧也。
关山杜宇。
甚年年唤得，
韶光归去。
怕上高城望远，
烟水迷南浦。
卖花声动天街晓，
总吹人、东风庭户。
正纱窗、浓睡觉来，
惊翠蛾愁聚。
一夜狂风横雨。
恨西园、媚景匆匆难驻。
试把芳菲点检，
莺燕浑无语。
玉纤空折梨花捻，
对寒食、厌厌心绪。
问东君，
落花谁是主。

