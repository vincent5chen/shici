form=词
tags=

二更里，
传宇宙。
一点灵光渐通透。
虎龙功交严抵备，
三尸莫教走。
慧剑空中报冤雠。
斩却群魔首。
三更里，
一阳动。
金鼎熬煎玉炉烹。
炼就真铅汞。
匠手凿开玉莲蓬。
两道霞光照昆顶。
万颗珍珠迸。
四更里，
云收彻。
海底星龟弄明月。
处处琼花结。
火候抽添按时节。
子午氤氲降红屑。
猛把天机泄。
五更里，
朦胧定。
心养浩月一轮镜。
照破贪嗔病。
这回须要鬼神惊。
只要真清为真静。
功满朝上圣。
一更里，
调神气。
意马心猿尽拘系。
莫放闲游戏。
昏昏默默炼胎息。
开却天门地户闭。
果然通玄理。
以上元无名氏作品《梧桐树》共5首
