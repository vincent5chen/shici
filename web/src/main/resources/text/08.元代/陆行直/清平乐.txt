form=词
tags=

来雁。
可怜瘦损兰成。
此友人张叔夏赠余之作也。
余不能记忆，
於至治元年仲夏二十四日，
戏作碧梧苍石，
与冶仙西窗夜坐，
因语及此。
转瞬二十一载，
今卿卿、叔夏皆成故人，
恍然如隔世事，
遂书於卷首，
以记一时之感慨云。
季道陆行直题楚天云断。
人隔潇湘岸。
往事悠悠江水漫。
怕听楼前新雁。
深闺旧梦还成。
梦中独记怜卿。
依均相思碎语，
夜凉桐叶声声。

