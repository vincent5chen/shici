form=词
tags=

才郎于＊咸阳住。
是个不识字的田父。
御沟西绿水东流，
乍歇长安秋雨。
恨匆匆一片题情，
红叶为谁流去。
恰殷勤离得深宫，
便得到人间好处曹娥江主婆娑住。
五月五水面迎父。
蔡中郎幼妇碑阴，
古刻荒云深雨。
夏侯瞒智肖杨修，
强说不多来去。
怕文章泄漏风光，
谜语到难开口处。
长绳短系虚名住。
倾浊酒劝邻父。
草亭前矮树当门，
画出轻烟疏雨。
看燕南陌上红尘，
马耳北风吹去。
一年年月夜花朝，
自占取溪山好处。
长松苍鹤相依住。
骨老健称褐衣父。
坐烧丹忘记春秋，
自在溪风山雨。
有人来不问亲疏，
淡饭一杯茶去。
要茅檐卧看闲云，
梅影转幽窗雅处。
春风阳羡微喧住。
顾渚问苕叟吴父。
一枪旗紫笋灵芽，
摘得和烟和雨。
焙香时碾落云飞，
纸上凤鸾衔去。
玉皇前宝鼎亲尝，
味恰到才情写处。
春归不恋风光住。
向老拙问讯槎父。
叹匡山李白飘零，
寂寞长安花雨。
指沧溟铁网珊瑚，
袖卷钓竿西去。
锦袍空醉墨淋漓，
是万古声名响处。
东风留得轻寒住。
百五闹蝶母蜂父。
好花枝半出墙头，
几点清明微雨。
绣弯弯湿罗鞋，
绮陌踏青回去。
约明朝后日重来，
靠浅紫深红暖处。
东家西舍随缘住。
是个忒老实愚父。
赏花时暖薄寒轻，
彻夜无风无雨。
占长红小白园亭，
烂醉不教人去。
笑长安利锁名缰，
定没个身心稳处。
都门花月蹉跎住。
恰做了白发伧父。
酒微醒曲榭回廊，
忘却天街酥雨。
晓钟残红被留温，
又逐马蹄声去。
恨无题亭影楼心，
画不就愁城惨处。
儿啼漂向波心住。
舍得陆羽唤谁父。
杜司空席上从容，
点出茶瓯花雨。
散蓬莱两腋清风，
未便玉川仙去。
待中泠一滴分时，
看满注黄金鼎处。
非熊无梦淹留住。
吕望八十钓鱼父。
白头翁晚遇文王，
闲煞＊溪蓑雨。
运来时表海封齐，
放下一钩丝去。
至今人想像筌＊，
靠藓石苔矶稳处。
高人谁恋朝中住。
自古便有个巢父。
子陵滩钓得虚名，
几度桐江春雨。
睡神仙别有陈抟，
拂袖华山归去。
漫纷纷少室终南，
怎不是神仙隐处。
孤村三两人家住。
终日对野叟田父。
说今朝绿水平桥，
昨日溪南新雨。
碧天边云归岩穴，
白鹭一行飞去。
便芒鞋竹杖行春，
问底是青帘舞处。
花骢嘶断留侬住。
满酌酒劝据鞍父。
柳青青万里初程，
点染阳关朝雨。
怨春风雁不回头，
一个个背人飞去。
望河桥敛衽频啼，
早蓦到长亭短处淮南仙客蓬莱住。
发漆黑变雪髯父。
八公山九转丹成，
洗尽腥风＊雨。
想云霄犬吠鸡鸣，
拔宅向青霄去。
劝长安热客回头，
镜影到流年老处。
鸡鸣山下荒丘住。
客吊古问驿亭父。
几何年野屋丛祠，
灭没犁烟锄雨。
默寻思半晌无言，
逆旅又催人去。
指峰前代好磨笄，
是血泪当时洒处。
箕尾传说商岩住。
空桑子伊尹无父。
汉萧何昂宿分英，
李靖唐时行雨。
出山来济了苍生，
却卷白云闲去。
一千年黄阁清风，
是万古声名响处。
江湖难比山林住。
种果父胜刺船父。
看春花又看秋花，
不管颠风狂雨。
尽人间白浪滔天，
我自醉歌眠去。
到中流手脚忙时，
则靠着柴扉深处。
兰亭不肯昭陵住。
老逸少是献之父。
过江来定武残碑，
剥落＊烟剜雨。
纵新新茧纸临摹，
乐事赏心俱去。
永和年小草斜行，
到野鹜家鸡窘处。
芦沟清绝霜晨住。
步落月问倚阑父。
蓟门东直下金台，
仰看楼台飞雨。
道陵前夕照苍茫，
叠翠望居庸去。
玉泉边一派西山，
太液畔秋风紧处。
茅庐诸葛亲曾住。
早赚出抱膝梁父。
笑谈间汉鼎三分，
不记得南阳耕雨。
叹西风卷尽豪华，
往事大江东去。
彻如今话说渔樵，
算也是英雄了处年光流水何曾住。
早忘却姓吕岩父。
记蓬莱阆苑相逢，
一别风流如雨。
算人间碧海桑田，
只似燕鸿来去。
岳阳楼剑气凌云，
度老树神仙此处。
年年牛背扶犁住。
近日最懊恼杀农父。
稻苗肥恰待抽花，
渴煞青天雷雨。
恨残霞不近人情，
截断玉虹南去。
望人间三尺甘霖，
看一片闲云起处钱塘江上亲曾住。
司马＊不是村父。
缕金衣唱彻流年，
几阵纱窗梅雨。
梦回时不见犀梳，
燕子又衔春去。
便人间月缺花残，
是小小香魂断处。
青衫司马江州住。
月夜笛厌听村父。
甚有传旧谱琵琶，
切切嘈嘈檐雨。
薄情郎又泛茶船，
近日又浮梁去。
说相逢总是天涯，
诉不尽柔肠苦处。
人生只合梁园住。
快活煞几个白头父。
指他家五辈风流，
睡足胭脂坡雨。
说宣和锦片繁华，
辇路看元宵去。
马行街直转州桥，
相国寺灯楼几处沙鸥滩鹭＊依住。
镇日坐钓叟纶父。
趁斜阳晒网收竿，
又是南风催雨。
绿杨堤忘系孤桥，
白浪打将船去。
想明朝月落潮平，
在掩映芦花浅处。
山林朝市都曾住。
忠孝两字报君父。
利名场反覆如云，
又要商量阴雨。
便天公有眼难开，
袖手不如家去。
更蛾眉强学时妆，
是老子平生懒处。
山围行殿周遭住。
万里看牧羊父。
听神榆树北车声，
满载松林寒雨。
应昌南旧日长城，
带取上京愁去。
又秋风落雁归鸿，
怎说到无言
